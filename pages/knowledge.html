<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Teoria del Coneixement</title>

    <link href="http://fonts.cdnfonts.com/css/mark-pro" rel="stylesheet">
    <link rel="stylesheet" href="../styles.css">
</head>

<body>
    <div class="container">
        <div class="title">
            <h2>Teoria del Coneixement</h2>
        </div>

        <p class="par">
            Sobre el problema del realisme i les seves possibles solucions; L'irrealisme és la via que, en línies
            generals, passa per eliminar el concepte de realitat tot defugint del problema aportant-li una noció
            d'insensatesa i manca de sentit.
        </p>

        <p class="par">
            Negar el concepte de realitat significa eliminar l'objecte en la relació de coneixement, així hi ha
            diferents respostes; l'idealisme alemany passa per atribuir a la realitat la facultat d'esser un
            auto-desplegament del subjecte. En el cartesianisme la realitat és el contingut de la pròpia ment. Aquesta
            posició, que és un tipus d'idealisme, s'anomena solipsisme ontològic. Hi ha també el solipsisme
            epistemològic (gnoseològic) on s'afirma que no es pot estar segur que existeixen altres coses a més de la
            pròpia ment i els seus continguts. Una versió més raonable d'aquest solipsisme seria afirmar no estar-ne
            segur de l'existència d'altres com se n'està segur de la pròpia existència. El solipsisme epistemològic no
            és un tipus d'idealisme perquè no nega l'existència de la realitat, sinó que si hi ha realitat no es pot
            aprehendre tal i com la pròpia consciència.
        </p>

        <p class="par">
            L'únic filòsof que s'ha acostat molt al solipsisme ontològic és Berkeley. Per ell existeixen les ments i
            Déu, que en dóna el contingut. Hume és titllat de fenomenista ja que afirma que només es pot conèixer els
            propis continguts mentals, mentre que la causa d'aquests és irremeiablement desconeguda, és a dir, només es
            pot conèixer els fenòmens.
        </p>

        <p class="par">
            No es pot considerar a l'irrealista com a un idealista? Aquesta possible objecció no seria amenaça per a un
            irrealista ja que, al seu parer, l'idealisme és tant absurd com el mateix realisme metafísic. Les dues
            posicions s'assemblen en el sentit de que l'idealista, en negar la realitat, està afirmant el concepte de
            realitat en sí. Per a l'irrealista tant una posició com l'altra estan mancades de sentit; més aviat observa
            a l'idealista com a un realista a l'inversa. Per tant, l'irrealista abandona el concepte de realitat i no se
            sent com a un idealista. Per a l'irrealista el que cal és alliberar-se del concepte de realitat ja que
            aquest representa una herència penosa de la tradició.
        </p>

        <p class="par">
            És possible contemplar l'irrealista com hereu dels Positivistes del cercle de Viena. Aquests entenien la
            filosofia com anàlisi lògica de la ciència, amb la funció de determinar el significat del llenguatge de la
            ciència. Això exclou, doncs, conceptes com deure o realitat i tampoc s'han de preocupar pel problema clàssic
            de la suposada relació entre coneixement i realitat. Qualsevol pregunta externa és una insensatesa ja que no
            té contingut empíric, no és verificable i no sabem què estem preguntant, mentre que la resposta és
            afirmativa per les preguntes internes. Les preguntes sobre la realitat són externes al coneixement.
        </p>

        <p class="par">
            La distinció entre preguntes externes i internes afecta el concepte de realitat. En el coneixement humà hi
            ha diversitat en els sistemes cognitius, que no parlen o expliquen la realitat, ja que aquest concepte ha
            quedat eliminat. La tesi positivista sobre les ciències empíriques era fisicalista i reduccionista; tots els
            sistemes de descripció haurien de poder ser traduïts al llenguatge de la física, amb l'objectiu de fer
            paleses les condicions de veritat dels científics. El que escapi d'aquesta traducció no té sentit ja que
            escapa a la física. Aleshores, l'única assignació legitima que acceptaven de la realitat era interna; a cada
            sistema cognitiu es genera un tipus de coneixement ja que a cada ens comprometem a acceptar certes entitats.
        </p>

        <p class="par">
            S'accepta una ontologia o una altra en funció d'interessos pràctics. Tanmateix no es pot triar aleatòriament
            entre els tipus de coneixement, ja que tots tenen sempre de rerefons l'ontologia del coneixement ordinari,
            en el sis tema de descripció del llenguatge quotidià, que no es pot abandonar. Aquest és el lloc on sempre
            s'ha de tornar per fer-se entendre i és per això que els positivistes lògics no anaven molt ben encaminats
            en aquest sentit.
        </p>

        <p class="par">
            Hi ha un altre problema essencial entre realistes i irrealistes en el positivisme lògic; el concepte de
            veritat que utilitzen és el típic i propi dels realistes metafísics en l'adequació i correspondència, tot i
            que no l'acceptaran com a tal i n'hi donaran un nou sentit. L'irrealista propugna que s'abandoni aquest
            concepte de veritat com a adequació i proposa que es miri com a correcció o acceptabilitat. Per aquest, la
            veritat com a correspondència té una connotació d'infinitud o perennitat, mentre que correcció i
            acceptabilitat són contextuals i momentanis. A més, amb aquests no cal apel·lar a un estadi futur de
            coneixement, on les coses acceptables ho siguin eternament. Correcció i acceptabilitat fan referència a la
            capacitat de revisar constantment els nostres coneixements.
        </p>
    </div>
</body>

</html>