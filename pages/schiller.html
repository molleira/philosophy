<!DOCTYPE html>
<html lang="en">

<head>
  <meta charset="UTF-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <title>Nostàlgia de Grècia en la filosofia alemanya del segle XIX</title>

  <link href="http://fonts.cdnfonts.com/css/mark-pro" rel="stylesheet">
  <link rel="stylesheet" href="../styles.css">
</head>

<body>
  <div class="container">

    <div class="title">
      <h2>Cartes sobre l'educació estètica de l'home; cartes dinovena i vintena
      </h2>
      <h3>Schiller</h3>
    </div>

    <p class="par">
      Schiller s'oposa a Kant; considera que l'home modern està escindit i que ha perdut la seva essència. Per Kant el
      despertar de la raó és un progrés natural, no hi ha pèrdua, mentre que Schiller cerca la unitat mixta de natura i
      raó. Retreu a Kant el conflicte que genera entre la part sensible i la part racional de l'home. Aquesta unitat
      mixta s¡aconsegueix amb l¡estètica, que mostra l¡essència de l'home. Apareixen quatre conceptes molt importants;
      unitat, estètica, natura i llibertat.
    </p>

    <p class="par">
      L'objectiu de la carta dinovena és demostrar com l'estètica ens porta des d'una existència limitada a una
      existència absoluta. L'objectiu de la carta vintena és demostrar que l'estètica és una disposició lliure.
    </p>

    <p class="par">
      Esquema;
    </p>

    <p class="par">
      Determinabilitat determinació<br>
      Infinitat buida força efectiva (dóna contingut)<br>
      Impressions sensibles determinació<br>
      Virtualitat il·limitada límit<br>
      Sentir pensar<br>
      Passivitat activitat<br>
      Allò general allò particular<br>
      Casualitat necessitat<br>
      Forma matèria<br>
      Sensacions lleis<br>
      Estètica<br>
    </p>

    <p class="par">
      Llegim la carta dinovena; “En els homes poden ésser distingits, en general, dos estats de determinabilitat, un
      passiu i un altre actiu; i també dos estats de determinació, l'un passiu i l'altre actiu. L'estat de l'esperit
      humà, abans que cap determinació no l'agafi per mitjà de les impressions sensibles, és una determinabilitat sense
      límits. L'infinit de l'espai i del temps ha estat ofert a la seva imaginació perquè en faci el que vulgui; i com
      que, d'acord amb les nostres premisses, no s'ha ficat res en aquest ampli regne del possible, ni, per consegüent,
      se n'ha tret res, podem anomenar aquest estat d'indeterminació una infinitat buida. Llavors arriba el punt que els
      sentits dels homes són afectats i de la infinita munió de determinacions possibles, una sola esdevé realitat. Una
      representació està a punt de néixer a dintre seu. Allò que en l'estat anterior de pura determinabilitat no era res
      més que una virtualitat buida, ara esdevé una força efectiva i rep un contingut; però al mateix temps, com a força
      efectiva, rep uns límits, mentre abans era, com a pura virtualitat, il·limitada. Així, doncs, arribem a la
      realitat solament per mitjà de límits. Però d'una pura sensació no en sortirà mai una representació, si no hi
      hagués alguna cosa de la qual se'n treu quelcom, si per un acte absolut de l'esperit la negació no es referís a
      alguna cosa positiva i allò que era no-posició no esdevingués contra-posició. Aquesta activitat de l'esperit
      s'anomena jutjar o pensar i el seu resultat és el pensament. En afirmar que la bellesa constitueix per a l'home un
      pont entre el sentir i el pensar, no volem dir de cap de les maneres que a través de la bellesa pugui salvar-se
      l'abisme que separa el sentir del pensar, la passivitat de l'activitat; aquest abisme no té fons, i sense l'ajut
      mitjancer d'una nova, autònoma facultat, mai podrà allò general ésser deduït d'allò particular, i res casual no
      podrà esdevenir necessari.”
    </p>

    <p class="par">
      Per tant, l'estètica proporciona llibertat a les forces intel·lectuals i així els permet manifestar-se d'acord amb
      les seves pròpies lleis. La bellesa pot esdevenir així un mitjà que porti els homes des d'una existència limitada
      a una existència absoluta. Amb la unitat immutable de la consciència queda instaurada la llei de la unitat en tot
      allò que per a l'home és, i en tot allò que per a l'home ha d'arribar a ésser. Per això retreu a Kant que renunciï
      als sentits, que doni primacia a la raó pura, mentre assegura que el vertader filòsof transcendental afirma
      l'oposició i la unitat absoluta de l'ànima alhora, com a condicions necessàries de l'experiència. Aix pel camí de
      la consciència de sí s'obté l'experiència d'una existència absoluta. En aquest bell moment l'home ha bastit la
      seva humanitat, aquesta humanitat que la natura ha plantat en ell i que no ha despuntat fins ara.
    </p>

    <p class="par">
      A la carta vintena Schiller afirma que quan l'home assoleix l'enteresa, aquesta experiència de la seva existència
      absoluta, la llibertat apunta naturalment ja que aquesta és en ella mateixa un efecte de la natura. Quan l'home no
      ha desenvolupat plenament els seus impulsos, aleshores la llibertat falta, no hi és. Hi ha moments en la vida dels
      homes on la sensibilitat actua com a natura i com a necessitat, mentre no hi ha coneixement. Posteriorment aquesta
      força física és anul·lada per la força de la raó per elevar així la llei racional. En aquests moments només està
      activa un dels dos impulsos de l'ànima. Però com hem dit, l'ànima va de la sensibilitat al pensament a través
      d'una disposició mitgera, que Schiller anomena estètica, en la qual sensibilitat i raó són actives alhora i
      justament per això mereix molt especialment ser anomenada una disposició lliure. Per això cal que l'home faci un
      pas enrere i es trobi lliure de tota determinació, ja que només així pot arribar a assolir la unitat absoluta
      mitjançant l'estètica.
    </p>

  </div>

</body>

</html>