<!DOCTYPE html>
<html lang="en">

<head>
  <meta charset="UTF-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <title>Nacions i nacionalisme</title>

  <link href="http://fonts.cdnfonts.com/css/mark-pro" rel="stylesheet">
  <link rel="stylesheet" href="../styles.css">
</head>

<body>
  <div class="container">

    <div class="title">
      <h2>Nacions i Nacionalisme</h2>
    </div>

    <div class="zitat">
      <p>
        Ressenya crítica de les lectures d’Eric Hobsbawm, “Naciones y nacionalismo desde 1780”, i de Craig Calhoun,
        “Nacionalisme”
      </p>
    </div>

    <p class="par">
      Hobsbawm i Calhoun duen a terme un anàlisi complex de les idees de nació i nacionalisme. Tot i les diferències
      ambdós convergeixen en que no és possible generar un concepte a priori que sintetitzi aquells atributs i factors
      que haurien de constituir allò que vindria a ser essencial d'aquestes idees. I és que cal tenir en compte que els
      gaire bé dos cents cinquanta anys de tradició discursiva sobre aquests fenòmens en general són els que permeten
      distanciar-se de prejudicis, sentiments o interessos, i encara el que és més important, l'herència i experiència
      diversa dels diferents processos històrics a Europa i arreu permeten allunyar-se de la ideologia, del prendre
      partit apassionadament, tal i com havia estat sentit per aquells primers autors nacionalistes. Així tot i que
      Hobsbawm fou membre del Partit Comunista de la Gran Bretanya, fet que ha estat subjecte a moltes crítiques, els
      anàlisis tendeixen a la neutralitat que hauria de comportar qualsevol recerca conceptual.
    </p>

    <p class="par">
      Les metodologies són diferents – Hobsbawm treballa a partir de períodes històrics, mentre que Calhoun parteix de
      l'anàlisi de diferents atributs-, potser és degut al fet que Hobsbawm és historiador i Calhoun és sociòleg, però
      convergeixen en un pensament que és rellevant; el nacionalisme és un fenomen modern. Ara sabem que les nacions no
      són “tan antigues com la historia, com pensava Bagehot, ja que el sentit modern del terme no es remunta més enllà
      del segle XVIII” (Hobsbawm). En aquest sentit l'anglès afirma que “els darrers dos segles de la historia humana
      del planeta Terra són incomprensibles si no s'entén una mica el terme <nació> i el vocabulari que d'ell se'n
        deriva”. Calhoun pensa que no es tracta només de la seva novetat moderna, sinó més aviat del fet que el
        nacionalisme “és un dels trets definidors de la modernitat”. Així és com l’anàlisi de les idees de nació i
        nacionalisme esdevé rellevant avui dia.
    </p>

    “No hi va haver un primer nacionalista, ni tampoc un moment concret en què un grup de persones que prèviament no
    tenien una idea de nació ni aspiracions polítiques o preferències ideològiques per al seu país, de sobte,
    comencessin a pensar en termes de nació” (Calhoun). Aquest pensament és important per entendre que les nacions
    s’han anat construint, cal ara examinar com. Hobsbawm i Calhoun mostren els quantiosos intents per part de
    diferents autors per determinar criteris de nacionalitat, o per explicar perquè certs grups s’han convertit en
    nacions i altres no. En general aquests intents han partit de criteris únics com la llengua, l’etnicitat, el
    territori, o, fins i tot, de diverses combinacions d’aquests, però totes aquestes definicions objectives han
    fracassat; sempre podem trobar excepcions i contraexemples que no encaixen en aquestes definicions. “Com podria
    ser d’una altra manera?”, afegeix Hobsbawm. Tanmateix sovint són aquests criteris parcials els que ens
    condueixen a reiterar que no hi ha criteris prefixats per distingir les nacions, sinó que més aviat són una
    construcció. Així comencem a tenir una idea de la complexitat i diversitat de factors que intervenen en la
    construcció de la nació i del nacionalisme.

    No hi ha cap atribut que es pugui observar a priori, ni factors que actuen de manera permanent en la nació; “no
    és possible descobrir cap criteri satisfactori que permeti decidir quina de les nombroses col·lectivitats
    humanes hauria d’etiquetar-se d’aquesta manera” (Hobsbawm), “cap d’ells no els explica de manera completa”
    (Calhoun). Per tant és un error pensar en qualsevol factor com a determinant per explicar la nació o el
    nacionalisme, ja que aquests criteris són borrosos, canviants i ambigus, i encara més, “això fa que siguin
    utilíssims per fins propagandístics i programàtics” (Hobsbawm) i “tots aquests factors, i d’altres, han
    contribuït a la creació de moviments nacionalistes i a la circulació del discurs nacionalista” (Calhoun).

    L’anàlisi ofereix, a més, una complicació terminològica; de fet, d’entrada sembla que caldria distingir
    clarament entre el significat de nació i el significat de nacionalisme per saber en cada moment concret de què
    es parla, ja que a primer cop d’ull es té la impressió que són coses diferents. Tanmateix tots dos autors sembla
    que identifiquen els dos termes, tractant-los gaire bé com a sinònims. De fet Hobsbawm ofereix una descripció
    explícita del que entén per nacionalisme, que equipara amb el concepte de “la nació” (com ell mateix escriu),
    però Calhoun no ho fa. Per tant ha estat la seva manera de parlar de nació i de nacionalisme el que m’ha permès
    advertir aquesta assumpció implícita.

    Tanmateix, l’anàlisi és més complex; Hobsbawm se n’adona que no és possible distingir una nació d’altres
    entitats a priori, i així pensa que “és més profitós començar amb el concepte de <la nació> (és a dir, amb el
      nacionalisme) que amb la realitat que representa”. Per tant cal entendre que Hobsbawm equipara nació i
      nacionalisme, però introduint una distinció important entre “la nació tal com la concep el nacionalisme” i “la
      nació real”; “perquè <la nació>, tal com la concep el nacionalisme, es pot reconèixer anticipadament, <la nació>
          real només es pot reconèixer a posteriori”, distinció que sembla respondre al concepte de
          “comunitat política imaginada com inherentment limitada i sobirana” d’Anderson. Això queda encara més clar
          quan Hobsbawm afegeix que utilitza el terme “nacionalisme” en el sentit que el va definir Gellner, és a
          dir, per referir-se “bàsicament a un principi que afirma que la unitat política i nacional hauria de ser
          congruent”.

          Calhoun també s’identifica amb aquesta afirmació de Gellner i amb la definició de nació d’Anderson, i
          reconeix fins a quin punt el nacionalisme engendra les nacions i no al contrari. Calhoun suggereix que cal
          considerar el nacionalisme, en primer lloc, com una formació discursiva. Però el nacionalisme no és només
          una doctrina, sinó una forma bàsica de parlar, pensar i actuar. La idea de Gellner és, doncs, massa
          restrictiva. Així és com arribem a entendre les seves idees sobre el concepte de nació; pensa que les
          nacions es fan a través de les seves afirmacions, per una manera de parlar, pensar i actuar que confia en
          aquest tipus d’afirmacions per generar una identitat col·lectiva, per mobilitzar la població en projectes
          col·lectius, i per avaluar els pobles i els seus costums. En aquest sentit adverteix que cal vigilar si
          seguim aquesta línia a no caure en l’afirmació que les nacions es creen simplement per satisfer els
          principis polítics del poble, ja que això suggeriria, com el mateix Anderson ha denunciat, que les nacions
          són meres creacions ideològiques, purament arbitràries més que alguna cosa real. Aquesta advertència és
          important, i esdevindrà un retret contra Hobsbawm.

          “Les nacions nítidament separades són creacions culturals, polítiques i socials. No estan determinades per
          la naturalesa física del món. Les nacions d’aquests mapes polítics obtingueren els seus límits com a
          conseqüència d’esdeveniments que és possible situar històricament. Tot i això, sovint considerem aquests
          estats-nació com a trets característics del món naturalment acceptats. Sembla que han existit sempre i són
          el punt de partida de les nostres investigacions sobre com haurien de ser governats, l’estructura o la
          solidaritat de les seves poblacions i sobre el caràcter de les seves cultures” (Calhoun).

          El nacionalisme és, doncs, una manera de construir identitats col·lectives. Es tracta d’un fenomen modern,
          això no vol dir que en aquest tot sigui nou, sinó que “identitats i projectes nacionalistes continuen
          fonamentant-se en identitats ètniques del passat, en parentius locals i en la reivindicació de lligams amb
          territoris ancestrals” (Calhoun). A més Hobsbawm matisa aquesta afirmació, de cares a que l’entenguem més
          correctament; “definir una nació per la consciència de pertànyer a ella que tenen els seus membres és
          tautològic i proporciona solament una orientació a posteriori del que és una nació. A més pot conduïr als
          incauts a extrems de voluntarisme que indueixin a pensar que l’únic que es necessita per ser, per crear o
          per tornar a crear una nació és la voluntat de ser-ho”, i això cal tenir-ho en compte.

          Per tant, la característica bàsica de la nació moderna i de tot el que està relacionat amb ella és
          justament la seva modernitat, “el supòsit contrari, que la identificació nacional és tant natural,
          primària i permanent que precedeix a la història, està tant generalitzat” (Hobsbawm), però constitueix un
          prejudici i un error que no està ben fonamentat. Si bé el nacionalisme sol tenir arrels en identitats
          antigues, també pot promoure’s quan es presenten oportunitats i circumstàncies noves, ajudant-se de
          l’existència d’una retòrica internacional des de la qual es reclama l’atenció del món i la lleialtat dels
          ciutadans. Tanmateix cal “reconèixer també que el nacionalisme funciona, en part, perquè la gent percep
          les identitats nacionals i tota la retòrica del nacionalisme com una cosa que ha existit sempre, una
          realitat antiga o fins i tot natural” (Calhoun), ja que els éssers humans que pertanyen a una nació “diuen
          que en certa manera és bàsica i fonamental” (Hobsbawm).

          Els processos de formació dels estats tenen un paper important perquè fomenten la integració de les
          nacions, promoguent les identitats nacionals. En aquest sentit el discurs del nacionalisme impulsa intents
          per a garantir un “encaix” satisfactori entre la nació i l’estat, arribant a satisfer així la definició de
          Gellner. Així és com les ideologies polítiques que es centren en la ciutadania van donar cada vegada més
          importància a la participació dels ciutadans, sobretot a l’Europa Occidental de finals del segle XIX. De
          fet, com nota Calhoun, aquest “encaix” satisfactori entre nació i estat “exigeix una espècie de connexió
          horitzontal entre els ciutadans i un tipus de lleialtat exclusiva a l’estat que no és requerida ni en els
          imperis ni en altres formes d’organització del poder”. Hobsbawm també constata aquest fet i matisa que és
          més freqüent que les nacions siguin la conseqüència de crear un estat, i no pas els fonaments d’aquest,
          encara que la instauració d’un estat no és suficient per crear una nació. En aquest sentit, en la
          discussió sobre el que anomena “el principi de nacionalitat”, va anar cobrant importància el que els homes
          i les dones normals i corrents sentien en relació amb la nacionalitat més enllà dels factors culturals i
          polítics promoguts anteriorment per les elits. Per tant, a partir de 1880 “és important considerar els
          sentiments i les actituds entre persones de classe baixa, sobre les que podia edificar-se el novedós
          atractiu del nacionalisme polític” (Hobsbawm).

          Per això en aquest moment la cerca per determinar aquells atributs o factors que haurien de permetre
          distingir entre nacions i altres entitats d’individus diferents s’intensificà, desenvolupant així el
          discurs sobre el nacionalisme com a manera de construir identitats col·lectives estretament lligada a la
          idea d’individu; “el pensament social i cultural modern ha assumit tàcitament que les persones normalment
          formen part d’una nació única i exclusiva, d’una raça, d’un gènere i una orientació sexual, i que
          cadascuna d’aquestes pertinences descriu de manera clara i concreta algun aspecte del seu ser. S’assumeix
          que les persones viuen normalment en un sol món, adopten un estil de vida, parlen una llengua i, en tant
          que individus, són ens integrals i singulars” (Calhoun).

          Tanmateix aquests nous sentiments nacionals van portar a nous problemes, per exemple “la delimitació de
          les cultures amb línies precises, sobre un mapa, tal com pretén el nacionalisme” és difícil, ja que sempre
          afavoreix alguna nació en detriment d’una altra. “En efecte, no són sols les cultures el que és difícil de
          delimitar amb línies sobre un mapa; les relacions econòmiques també traspassen els límits nacionals i
          s’esdevé el mateix amb les relacions personals” (Calhoun).

          Cal entendre, amés, que moltes de les característiques distintives de les cultures nacionals, com ara el
          llenguatge, no són creades per individus, sinó que aquests “arriben a ser persones al si d’unes relacions
          socials que prèviament han estat establertes per la cultura. És igualment evident que molts aspectes
          d’aquests mons socials són producte de l’acció humana i estan sotmesos a una manipulació potencial”
          (Calhoun). Recordem que les elits promovien trets suposadament essencials per a la nació d’acord amb els
          seus interessos concrets. A més la cultura nacional rarament deriva directament de la cultura indígena
          “primordial”, encara que sigui presentada com un element distintiu. Per tant, “el que dóna força a la
          tradició (o, de manera més general, a la cultura) no és la seva antiguitat sinó la seva immediatesa i
          disponibilitat” (Calhoun).

          L’etnicitat promou identitats col·lectives; “pot ser una cosa que uneix a poblacions que viuen en grans
          territoris o inclús disperses, i que no tenen una organització política comú, i forma amb elles alguna
          cosa que pot denominar-se <protonacions>. Aquesta etnicitat, però, no té cap relació històrica amb el que
            constitueix allò essencial de la nació moderna, a saber: la formació d’un estat-nació”. A més, “en la
            mesura en què el poble s’identificava amb una determinada organització política creuava les barreres
            ètniques que hi havia dins d’elles, inclús quan era vist des de baix” (Hobsbawm).

            Calhoun distingeix, com a formes de construir identitats, el nacionalisme de l’etnicitat, i ambdós del
            parentiu. Argumenta que l’etnicitat sol presentar-se sovint com una extensió del parentiu, “i els
            nacionalistes solen fer aparèixer les nacions com a grans famílies que comparteixen lligams culturals i
            d’ascendència”. Tanmateix pensa que el nacionalisme, l’etnicitat i el parentiu poden sobreposar-se –o
            articular-se entre ells- en diversos graus i en situacions concretes.

            El mateix passa amb la llengua; Hobsbawm observa que la llengua materna, que els nens aprenien de les
            seves mares analfabetes i parlaven normalment, no era una llengua nacional. Per això afirma que “excepte
            per els governants i els alfabetitzats, difícilment podia ser la llengua un criteri de condició de
            nació, i inclús per aquests era necessari triar una llengua vernacle nacional per sobre de les llengües
            més prestigioses, santes o clàssiques, o les dues coses”. Per tant “no hi ha cap raó per suposar que la
            llengua fos alguna cosa més que un entre d’altres criteris per mitjà dels quals s’indicava la pertinença
            a una col·lectivitat humana” (Hobsbawm).

            En aquest sentit Calhoun afirma que no té sentit preguntar-se per quin tipus de factors són més
            importants en la formació de les nacions, si els polítics o els culturals, ja que tots són decisius.
            Està d’acord amb Smith, “totes les nacions porten l’empremta de principis i components ètnics i
            territorials, i representen una confluència precària entre un model d’organització sociocultural
            “cívic”, més recent, i un de “genealògic”, més antic”. Aquests models fan referència de manera
            paradigmàtica a les idees de Renan i Fichte, respectivament, i Calhoun hi fa referència per a
            diferenciar processos d’organització sociocultural en la formació de les nacions, mostrant així que es
            dóna una combinació;

            “L’ideal cosmopolita va ser englobat en la idea de nació com a forma de govern –una idea
            paradigmàticament francesa- i va ser qüestionat pels que, com Fichte, pretenien conceptualitzar la nació
            en termes d’etnicitat, cultura primordial o raça. Aquesta és la matissació a favor de França que fa
            Renan quan distingeix entre les nacions que resulten de la lliure opció dels seus membres (un “plebiscit
            diari”) i les nacions que reben la seva identitat i cohesió de manera independent a la lliure voluntat
            dels seus membres” (Calhoun).

            Hobsbawm mostra la prioritat del caràcter polític de la definició de la nació de França, en el
            nacionalisme “cívic”; “tampoc el concepte francès de la nació com a anàloga del plebiscit va perdre el
            seu caràcter essencialment polític. La nacionalitat francesa era la ciutadania francesa: l’etnicitat, la
            història, la llengua o l’argot que es parlava a la llar no tenien res a veure amb la definició de la
            nació”, però tot seguit remarca el ressorgiment d’un nacionalisme de caràcter cultural; “no obstant, la
            força dels sentiments que fan que grups de <nosaltres> ens domen a nosaltres mateixos una identitat
              <ètnica /lingüística> enfront als estrangers i amenaçadors <ells> no pot negar-se. I menys encara a
                  finals del segle XX”.

                  En aquest sentit, Hobsbawm pensa que allà on es donà un nacionalisme “cívic” es va generar un
                  “principi del llindar”, és a dir, principi pel qual només aquelles nacions que fossin
                  suficientment grans i poblades com per a poder suportar una gran economia de mercat capitalista
                  estaven autoritzades per reclamar l’autodeterminació com a estats sobirans i independents.
                  Tanmateix se n’adona que aquest nacionalisme “cívic” va donar lloc a un nacionalisme
                  “ètnic/lingüístic” entre 1880-1914, fase crucial del nacionalisme per Hobsbawm. En aquest peíode
                  s’abandona el “principi del llindar” (que Hobsbawm atribueix a “l’era de Mazzini”), i l’etnicitat
                  i la llengua esdevenen factors decisius, que van anar acompanyats d’un gir cap a la dreta
                  política. A més, Hobsbawm constata que també hi ha hagut un ressorgiment d’aquest nacionalisme
                  “ètnic/lingüístic” a finals del segle XX.

                  Amb tot la nacionalitat resulta ser una ampla identitat categorial que uneix moltes categories
                  menors cadascuna de les quals pot estar organitzada internament sobre la base d’altres categories
                  i xarxes complexes de relacions interpersonals. Així el nacionalisme adopta formes molt diverses
                  en funció de l’agent impulsor nacional; si seguim les idees de Hobsbawm, un nacionalisme “des de
                  baix” serà promogut pel poble i donarà prioritat a factors ètnics, lingüístics i culturals, mentre
                  que un nacionalisme “des de dalt” prioritzarà factors polítics i governamentals essent impulsat
                  per les elits. Tanmateix es podria objectar que això no té per què ser necessàriament així.

                  En aquest sentit, i per entendre millor la complexitat de factors, sentiments i passions que
                  intervenen en la identitat col·lectiva, Calhoun es fa un seguit de preguntes complexes; “les
                  preguntes que cal fer són: a) com és possible que l’experiència de sentir-se com a casa en el món
                  sovint estigui estretament lligada no sols a relacions personals sinó també a categories més
                  àmplies com la nació?; b) com les nacions, que de fet són creacions històriques, poden arribar a
                  semblar primordials?; c) com els líders nacionalistes i els ideòlegs al·ludeixen i utilitzen la
                  història per mobilitzar la població en els projectes nacionalistes?”

                  Per tant, la complexitat de les identitats col·lectives de vegades supera les pretensions
                  conceptuals de l’anàlisi; Calhoun retreu a Hobsbawm que ha intentat explicar el nacionalisme a
                  partir “de la invenció d’una ideologia per legitimar els estats dins la xarxa de relacions
                  capitalistes”, oferint així un anàlisi reductivista. En canvi, sembla que l’estudi hobsbawmsià és
                  més complex que això. Tanmateix Calhoun entén que “Hobsbawm, en repetides ocasions, ha tractat el
                  nacionalisme com una mena de moviment polític de segon ordre basat en una falsa consciència,
                  afavorida per l’etnicitat, però no pot explicar per què les seves arrels més pregones s’hi troben
                  en l’economia política i no en la cultura”, i reitera la crítica afirmant que l’explicació que fa
                  del nacionalisme “cívic” i del nacionalisme “ètnic/lingüístic” sembla excloent, ja que la
                  pretensió d’explicar el nacionalisme com a etnicitat i la d’explicar-lo com a resultat de la
                  construcció de l’estat promoguda per elits que cercaven el seu interès no exclou la possibilitat
                  de que es puguin arribar a donar les dues coses juntes.

                  He intentat fer una ressenya neutral centrant-me en les idees, més que en els fets. No en sé prou
                  d’història com per poder estar d’acord o en contra de la interpretació d’aquests. Tanmateix, i com
                  a referents de l’anàlisi de la nació i el nacionalisme avui dia, he hagut de donar fe de la
                  “neutralitat” dels autors de manera justificada, ja que els seus estudis tendeixen a la
                  neutralitat que els permet gaire bé dos cents cinquanta anys de discurs nacionalista, propiciat
                  moltes vegades, com hem vist al llarg del curs, d’opinions apassionades tenyides per l’interès de
                  reivindicació nacional.

                  En aquest sentit els estudis de Hobsbawm i Calhoun constitueixen un testimoni de primera magnitud.
                  De fet he pogut observar que l’anàlisi conceptual de la nació i el nacionalisme és una recerca
                  complicada, molt allunyada de la senzillesa d’aquell primer sentiment nacionalista, o d’aquella
                  ingènua identificació personal d’identitat, que han de ser, en qualsevol cas, l’origen de
                  l’anàlisi. És en preguntar-se d’on provenen aquests, com han estat generats, d’on ha de partir la
                  recerca. En aquest sentit no podria sinó convenir amb moltes de les idees que s’exposen;

                  D’una banda és rellevant l’aportació d’Anderson i els respectius anàlisis que en fan Hobsbawm i
                  Calhoun; ja que no hi ha criteris prefixats per determinar a priori què és “la nació” i
                  distingir-la d’altres col·lectius d’individus, només és possible estudiar la nació a partir del
                  fenòmen del nacionalisme, aquesta “formació discursiva” que, a partir de les seves
                  reivindicacions, intenta arribar a aquell “encaix” satisfactori amb el poder polític. Tanmateix he
                  de convenir que aquesta construcció de la nació es fonamenta a partir de factors molt diversos, i
                  que la lliure identificació per part dels individus amb l’estat no té per què anar deslligada amb
                  l’etnicitat. Per això el nacionalisme no és només una doctrina, sinó que incideix directament en
                  la vida dels individus que conformen la nació “real”.

                  Potser el que resulta més difícil és l’anàlisi de com es generen les identitats col·lectives,
                  perquè de vegades aquestes d’entrada poden semblar contradictòries en un mateix individu. És allò
                  del “català espanyolista” que pot arribar a simpatitzar amb les reivindicacions nacionalistes del
                  Tibet o amb els palestins a Israel. Per tant aquest anàlisi resulta sumament complex i intrincat;
                  de nacionalismes n’hi ha molts i molt diversos, i encara més avui dia en un món unitari de
                  relacions complexes, i, per tant, cal anar amb molt de compte en el moment d’observar els fets
                  històrics ja que, de ben segur, a l’anàlisi hi escapa tota la complexitat del fenòmen. Tanmateix
                  això esdevé una condició de l’anàlisi, que cal tenir molt en compte per no equivacar-se
                  precipitadament. Però, qui no sent el regorgit nacional encara que sigui implícitament? És difícil
                  no presuposar-lo i, en aquest sentit, aquell que no ho faci ja és digne d’interès.

                  Ara arribo a veure-hi més lluny i clar -amb totes les seves dificultats-, ja que ara disposo de
                  les eines que no tenia fa sis mesos per afrontar de manera més complexa les reivindicacions
                  nacionalistes, per no quedar-me només en l’obvietat del discurs de defensors i detractors de la
                  nació, que solen actuar apassionadament i a partir d’un discurs “borrós i canviant”.
                  </p>

  </div>

</body>

</html>